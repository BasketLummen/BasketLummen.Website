---
layout: content
title: Basket Lummen
description: Basket Lummen
keywords: Basket, Lummen
---

# Intern Reglement

Basket Lummen is een sportvereniging. Ons eerste doel is om kinderen, jongeren en volwassenen te leren basketten en te kunnen laten basketten.

Via duidelijke informatie, klare afspraken, orde en regelmaat willen we dit op een zo goed mogelijke manier doen lukken.

Algemeen kunnen we stellen dat ons gedrag goed is, als datgene wat we doen goed is voor onszelf, voor Basket Lummen en voor alle anderen.

We roepen je op om samen met ons er het beste van te maken en geven hierbij enkele voor ons belangrijke aandachtspunten :

Binnen Basket Lummen dient er wederzijds respect te zijn tussen trainers, medespelers, bestuursleden en verantwoordelijken van de sporthal.

 * Verwittig tijdig je trainer van je ploeg bij afwezigheid (om welke reden dan ook) op training of wedstrijd.
 * Iedereen heeft zijn kwaliteiten in de ploeg; sluit niemand uit, pest niemand!
 * De trainer is de “baas” van de ploeg, hij of zij heeft in de sporthal en op het terrein het laatste woord. Iedereen respecteert dit.
 * Het personeel van de sporthal werkt voor ons en moet zijn werk kunnen doen. Respecteer hun regels en richtlijnen.

Een correcte houding tov scheidsrechters en tegenstrevers is noodzakelijk.

 * Kwets niemand met misplaatste opmerkingen.
 * Agressief of uitdagend gedrag is steeds uit den boze.
 * Zonder tegenstrevers of scheidsrechters geen wedstrijd. In alle omstandigheden blijven we ze benaderen als mensen die even graag van basket houden als dat wij dat doen.

Supporters zijn er om de ploeg aan te moedigen.

 * We supporteren voor Lummen en niet tegen een andere ploeg.
 * We roepen of schelden nooit op personen!
 * Bij het laatste signaal is de wedstrijd gespeeld! Ook naast het terrein!

We hebben respect voor het materiaal en de sporhal

 * Iedereen helpt opruimen na een wedstrijd of training
 * Ballen kosten veel geld, we leggen ze op hun plaats na een wedstrijd of training.
 * We laten niemand spelen in de opslagzone van materiaal.
 * Kleedkamers, uit of thuis, worden proper achtergelaten.
 * Alle afval in de vuilbak (flesjes, tape, zakjes, etc…).
 * Orde en netheid is voor iedereen aangenaam!

Iedereen helpt mee om Basket Lummen leefbaar te houden

 * Alle spelers helpen bij de activiteiten die Basket Lummen organiseert
 * Wie lidgeld moet betalen, doet dit tijdig!

Boetes die door nationale, landelijke of provinciale rechterlijke raad worden uitgesproken ten laste van Basket Lummen, worden altijd verhaald op de leden die de fouten hebben begaan die deze boete veroorzaakt heeft.

Samen zorgen we ervoor dat Basket Lummen voor ieder van ons een tweede thuis kan worden!

**Bestuur Basket Lummen**