---
layout: post
title:  "Vrijwilliger, bedankt voor je tijd, inzet en toewijding!"
date:   2019-01-25 10:00:00
description: Onze sportclub wordt mede mogelijk gemaakt door haar vele vrijwilligers.
cover: /news/img/vrijwilliger.jpg
permalink: /news/2019-03-01-vijwilliger/
---

Basket Lummen heeft veel vrijwilligers die zich inzetten voor verschillende activiteiten. Ze zijn onmisbaar, zorgen ervoor dat onze missie vervuld kan worden en de organisatie kan draaien, en dat al 50 jaar lang.

Daarom een welgemeend **Dankjewel!** voor iedereen die ons helpt en het werk dat jullie verrichten, namens de hele club! We verheugen ons op de eerstvolgende (sport-)activiteit, waarbij we gelukkig weer op jullie steun mogen rekenen.

### Betrokkenheid

In onze achterban zijn verschillende mensen op verschillende manieren betrokken. Sommige zijn meer of minder verbonden en bereid om te participeren, soms eenmalig of voor langere tijd, van grootse evenementen tot kleine klusjes, en zelfs het dagelijks beheer wordt door vrijwilligers gedaan. Maar allemaal zijn het belangrijke bijdragen en zonder deze bijdragen zou de club niet bestaan.

### Motivatie

De ene vrijwilliger doet het om ervoor te zorgen dat zijn of haar eigen kinderen de best mogelijke basketopleiding krijgen, de ander wil zelf graag leren en ervaring opdoen, of men was op zoek naar een zinvolle tijdsbesteding. Anderen gebruiken het als een middel om een netwerk uit te bouwen of beschouwt het als een hobby. Wat de motivatie ook is, voor Basket Lummen is het van belang deze bijdragen te erkennen en te waarderen.

Daarom nogmaals een welgemeend **Dankjewel!**