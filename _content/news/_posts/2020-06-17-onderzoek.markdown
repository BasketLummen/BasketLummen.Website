---
layout: post
title: "Wetenschappelijk onderzoek"
date: 2020-06-17 12:00:00
description: Draag je steentje bij!
cover: /news/img/2020-06-17-onderzoeka.jpg
permalink: /news/2020-06-17-onderzoek/
---

Sporten is de beste manier om ons lichaam gezond te houden. Veel jongeren zorgen hier al voor en sporten veel, soms zelfs meer dan 12 uur per week. 

Deze intensieve sporters worden best opgevolgd, want in sommige sporttakken lijkt de intensiteit luchtwegklachten in de hand te werken. Bij jongeren is er niet altijd een opvolging.

### Studie naar inspanningsastma

Astma heeft een impact op het leven van de jongere en zou het sporten kunnen bemoeilijken. Doel van het onderzoek is na te gaan of iemand inspanningsastma (het ontstaan van astma als gevolg van intensief sporten) heeft en met een screeningtest te voorspellen of een sporter een risico loopt. Het vroegtijdig opsporen en behandelen van inspanningsastma helpt om de impact te verminderen.

De studie wordt geleid door prof. dr. Bullens (UZ Leuven, dienst kinder- en adolescentengeneeskunde) in samenwerking met prof. dr. Dupont (UZ Leuven, dienst longziekten), prof. dr. Raes (Jessa Ziekenhuis, kindergeneeskunde), dr. Leus (Maria Middelares ZH Gent, kindergeneeskunde) en coördinerende sportartsen voor elke sportdiscipline. Uitvoering gebeurt door drs. Goossens (Onderzoeksgroep Allergie en Klinische Immunologie, KUL), met goedkeuring van de ethische commisie: CTC S59778 en S61602. 

De onderzoeksgroep heeft reeds veel ervaring bij het uitvoeren van sportgerelateerde studies in het kader van allergie en astma, onder andere bij topsportschoolstudenten (basketbal, voetbal, volleybal en zwemmen). Hieruit bleek dat sommige sporttakken meer last hadden dan andere.

### Help mee

We nodigen onze basketters uit om deel te nemen aan deze studie naar inspanningsastma. Je helpt op die manier jongeren met een verhoogd risico vroegtijdig op te sporen en aangepast te laten begeleiden.

Als je tussen 12 en 18 jaar bent en minstens 12 uur per week sport (inclusief trainingen, competities op recreatief en/of op (inter)nationaal niveau, sport buiten club en sport op school) kan je aan de studie meedoen. Bovendien kan je eigen sportarts je met deze studieresultaten verder opvolgen.

### Praktisch

De studie start met een vragenlijst vooraf, daarna volgen deze fysieke testen: 
- klassieke longfunctiemeting 
- inspanning-nabootsende ademtest (EVH test)
- FeNO meting (blaastest)
- huidtesten (om allergie op te sporen)
- bloedtest. 

De fysieke testen duren ongeveer 1,5 uur en zullen worden uitgevoerd in één van de drie onderzoekscentra:
- Jessa Ziekenhuis, Hasselt
- UZ, Leuven
- AZ Maria Middelares, Gent. 

Na afloop ligt er - naast je persoonlijke resultaten -  een gepaste attentie (filmticket) voor je klaar. 

Hier kan je inschrijven of meer informatie vragen:

- e-mail: [studiesport@kuleuven.be](mailto:studiesport@kuleuven.be)
- telefoon: 016 19 33 67
- website: [gbiomed.kuleuven.be](https://gbiomed.kuleuven.be/english/research/50000698/50000631/study-sport-registration-form)
 
![logoonderzoek](/news/img/2020-06-17-onderzoekb.jpg)
