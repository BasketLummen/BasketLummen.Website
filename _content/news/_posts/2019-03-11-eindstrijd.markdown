---
layout: post
title:  "Rechtstreekse plaatsing voor playoffs?"
cover: /news/img/DSC_0002.JPG
date:   2019-03-11 10:00:00
description: De eindstrijd om een playoff plaats is ingezet.
permalink: /news/2019-03-11-eindstrijd/
---

Na een superspannende strijd om plaats 8 in de Top Division Women 1 zal de laatste wedstrijd van de regulier competitie (op 23 maart) beslissen of Lummen zich voor de playoffs plaatst. Onze Dames A nemen het dan op tegen Spirou Ladies Charleroi DSE A.

### Hoe close is het eigenlijk?

Wij hebben evenveel wedstrijden gewonnen als KBBC Upkot Sparta Laarne DSE A, 5 punten meer gescoord (1299 vs. 1294) en 14 punten minder tegen gekregen (1585 vs. 1599). In de onderlinge duels heeft Sparta Laarne echter 3 punten meer gescoord (68-58 in Laarne en 54-47 in Lummen) en zo staat Laarne toch op de 8e plaats.

Het is dus nodig dat we onze volgende wedstrijd tegen Charleroi winnen en dat Laarne niet wint tegen Li√®ge Panthers: een scenario dat zich in de heenronde al afgespeeld heeft (Lummen versloeg Charleroi 57-61, Laarne verloor in Luik 77-71). 

Het is dus zeker mogelijk! Kom daarom onze ploeg aanmoedigen en help ze mee naar de playoffs! 

### Wedstrijdgegevens

Alle details vind je via deze link:  [zaterdag 23 maart om 20h30, in Lummen](/match/?matchid=BVBL18199180NADSE11ABL).