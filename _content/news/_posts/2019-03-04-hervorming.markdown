---
layout: post
title: "Hervorming jeugdcompetitie"
date: 2019-03-04 10:00:00
description: Volgend seizoen gaat de jeugdcompetitie er heel anders uitzien
cover: /news/img/hervorming-niveau-3-square.png
permalink: /news/2019-03-04-hervorming/
---

Op de Algemene Vergadering van basketbal.vlaanderen werd in november 2018 de hervorming van de jeugdcompetitie goedgekeurd.

Doel is een evenwichtigere competitie bij de jeugd en een goed gevulde kalender, zodat jonge spelers optimale leerkansen krijgen op het terrein. Dit zowel op het hoogste niveau, als alle niveaus eronder. Verder wil basketbal.vlaanderen op deze manier de clubs ook aanzetten tot een meer professionelere jeugdwerking en actieve recrutering.

### Wat betekent dit praktisch?

Deze wijziging zal vooral impact hebben op de leeftijden U14 tot U21, waar de landelijke en provinciale competities gaan verdwijnen. 

In plaats daarvan komen er 5 nieuwe niveaus in de competitie, waar in niveau 1 de absolute top, die het over heel vlaanderen tegen elkaar gaan uitvechten, en niveau 5, dat eerder recreatief basketbal 'in de buurt' toestaat, met nog 3 niveaus daar tussen in. Onze meisjes ploegen behoren tot de absolute top in vlaanderen en gaan  dus op niveau 1 mogen aantreden.

![Niveau 1](/news/img/hervorming-niveau-1.png)

Hoe lager het niveau, hoe kleiner de radius. Er wordt geen rekening meer gehouden met de provincies. Voor het merendeel van onze ploegen zal dit concreet betekenen dat we regelmatig een wedstrijd zullen spelen in het oosten van Vlaams-Brabant en zuiden van de provincie Antwerpen en misschien wat minder in het noorden van Limburg.

![Niveau 3](/news/img/hervorming-niveau-3.png)

Het staat clubs vrij om ploegen in te schrijven voor niveau 4 en 5, maar de plaatsen op niveau 1, 2 & 3 zijn beperkt. Om aanspraak te maken op een positie binnen deze niveaus moeten ploegen punten verdienen. Deze telling is gebaseerd op een complex punten systeem waar volgende factoren een rol in spelen. Maar het zijn vooral de resultaten van onze ploegen die bepalend zijn.

 * Resultaten van het team van vorig(e) seizoen(en)
 * Resultaten van het team een leeftijdscategorie lager van vorig(e) seizoen(en)
 * De kwaliteit van de jeugdwerking van de club
 * De kwaliteit van de infrastructuur van de club
 * Het niveau van de 1ste ploeg van de club Ã©n de doorstroming van eigen jeugd

Meer details hierover vind je in de officiele aankodiging van de [hervorming jeugdcompetitie](http://basketbal.vlaanderen/blog-meer/detail/de-hervorming-van-de-jeugdcompetitie-uitgelegd). Deze hervorming gaat in vanaf het seizoen 2019-2020.