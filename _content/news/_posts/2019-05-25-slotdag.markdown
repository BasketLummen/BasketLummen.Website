---
layout: post
title:  "BBQ Slotdag 25 mei 2019"
date:   2019-04-12 19:00:00
description: BBQ Slotdag 25 Mei 2019.
cover: /news/img/bbq.jpg
permalink: /news/2019-05-25-slotdag/
custom_js:
- handlebars-v4.0.12
- ptsans
- jspdf.min
- purchaseorder
---

Aan alle mooie liedjes komt een einde, zo ook aan dit lustrumjaar van Koninklijke Basket Lummen.

Onze feesttaart mag zeker gezien worden, met de vele mooie sportieve successen en resultaten, het geslaagde jubileumfeest, de organizatie van de beker finales en de vele druk bijgewoonde activiteiten,… Kortom, Basket Lummen is als 50-jarige nog in topconditie!

Het bestuur nodigt daarom graag iedereen uit op de traditionele slotdag van de club, om dit jaar feestelijk af te kunnen sluiten. 

## Programma

**16u00 – 18u00 : Spel zonder grenzen voor alle jeugdploegen**

We verwachten alle jeugdspelers van de U6 tot en met de U16 voor een grandioos spel zonder grenzen. Zorg dat je in je sportieve outfit tijdig klaarstaat in de sporthal. Ambiance verzekerd!

**18u00 – 18u30 Groepsfoto en slotmoment per ploeg**

Om 18u00  verwachten we zoveel als mogelijk ook onze seniorsploegen in de sporthal om samen met de jeugdspelers een groepsfoto te maken. Dit ter gelegenheid van ons jubileumjaar. Ook alle coaches, helpers, ploegbegeleiders, supporters, bestuursleden, sponsors, … zijn van harte welkom om onze grote basketfamilie te vereeuwigen. Na de foto kan er per ploeg nog afscheid genomen worden van elkaar en voor zij die willen maakt onze fotografe ook nog graag een ploegfoto.

**18u30 – 20u30 Mixed 3 on 3**

Onze seniors spelen gemengd met en tegen elkaar in een 3-3 tornooi.

**18u30 – 22u30 : BBQ**

Vanaf 18u30 kan iedereen aanschuiven aan de BBQ van Herman en Murielle. Zoals elk jaar is er een ruime keuze aan vlees en vis. Dit met groenten, sauzen en brood inbegrepen.

Je kan opteren voor twee (15 euro) of drie (18 euro) stukken, met keuze uit allerlei lekkere vlees en vis soorten:
- spiering kotelet
- varkensbrochette
- rundsbrochette
- chipolata
- kipfilet
- scampispies
- zalm
- barbecueworst

Je kan je bestelling doorgeven door onderstaande digitale formulier in te vullen, het bedrag is te betalen aan de kassa op de slotdag.

Hopelijk tot op onze slotdag op 25 mei!

<div data-saleid="5e9dc1d9-a17e-4f77-97ac-efcb1c54a72e"  data-title="Plaats je bestelling" data-buttontext="Bestellen"  data-nexttext="Nog een bestelling plaatsen" data-optional="email"></div>
