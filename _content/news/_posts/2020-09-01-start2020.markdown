---
layout: post
title: "Start nieuw basketbalseizoen 2020-2021"
date: 2020-09-01 20:00:00
description: Het nieuwe seizoen komt eraan
cover: /news/img/corona-maatregelen.jpg
permalink: /news/2020-09-01-start2020/
---

Vanaf deze week zullen alle ploegen opnieuw aan het trainen zijn, en zullen er ook al een aantal wedstrijden plaatsvinden in de komende weken.

Het zal echter geen seizoen worden zoals we het al een halve eeuw gewend zijn. Dit jaar zullen er een aantal maatregelen nageleefd moeten worden in functie van de strijd tegen het corona virus.

Hierbij verzorgen we je een overzicht van de huidige maatregelen.

### Drinkfontein

In sportcomplex De Vijfsprong werd een waterfontein geïnstalleerd met drinkwater voor alle sporters. Er zullen bijgevolg geen waterflessen meer worden uitgedeeld aan de bezoekers en eigen spelers. We willen alle spelers en teams oproepen om hun eigen drinkfles mee te nemen die gratis kan gevuld worden aan de waterfontein. 

### Foto´s 

Er zullen dit jaar geen fotografen rondgaan om per ploeg foto's te maken. Wil je met je ploeg er toch goed uitzien op de website, neem dan foto's binnen je ploeg bubbel, bvb door de ploegbegeleider, en bezorg ze aan [secretariaat@basketlummen.be](mailto://secretariaat@basketlummen.be).

### Maatregelen bij trainingen

* Niemand is verplicht om te komen trainen. Wel graag dat je de coach informeert, mocht je nog niet willen komen trainen.
* De algemene coronaregels gelden en met aandrang vragen we aan iedereen om handen te ontsmetten bij het binnenkomen van de sporthal en bij het verlaten van de sporthal.
* Iedereen draagt een mondmasker vanaf de leeftijd van 12 jaar. Eens op het terrein mag het masker af. Eens de training gedaan, wordt het mondmasker dadelijk terug opgezet.
* Bij ziekte (of indien iemand ziek in de bubbel), dan blijf je thuis en verwittig je de coach.
* Elke training stopt 5 minuten vroeger dan aangekondigd. Zo is er tijd om alles te ontsmetten. Iedereen helpt mee en doet wat de coach vraagt.
* Bij het einde van de training en na het signaal van de coach gaat iedereen onmiddellijk naar buiten of douchen. Niemand blijft beneden hangen of napraten
* Niemand komt vroeger binnen dan het aanvangsuur van de training. Zorg dat je aangekleed bent en eventueel enkel nog je basketschoenen moet aandoen.
* Iedereen brengt een persoonlijke drinkfles mee. Ook op wedstrijden zullen in de toekomst GEEN flessen meer voorzien worden voor de ploeg. Er werd een drinkfontein in de sporthal geplaatst waar je kan bijtanken.
* Na het eventuele douchen verwittigt de laatste persoon van de ploeg altijd de zaalwachter zodat de douche kan ontsmet worden.
* Ouders komen NIET in de sporthal, ook niet op het balkon boven. Dank om dit te willen respecteren. Er kan in het cafetaria gewacht worden conform de gangbare horecaregels.
* Spelers komen binnen langs de dubbele deur naast de hoofdingang van de sporthal en verlaten de zaal langs de nooduitgang aan de kant van de Finse piste.
* Iedere aanwezige wordt geregistreerd door de coach. Deze gegevens worden 14 dagen bewaard om in het geval van een besmetting iedereen te kunnen verwittigen.

### Maatregelen bij wedstrijden

Er werd een protocol voor wedstrijden samengesteld, dat we momenteel aan het uittesten zijn. Zodra het protocol volledig op punt staat (na de eerste oefenwedstrijden), zullen we de maatregelen hier in detail toevoegen.

Maar op deze foto kan je ze al in actie zien!


![Corona maatregelen](/news/img/corona-maatregelen.jpg)