---
layout: post
title: "Week van de Official 2019"
date: 2019-10-16 11:00:00
description: Week van de Official
cover: /albums/2019-10-16-wvdoa.jpg
permalink: /news/2019-10-16-wvdo/
---

TEKST NOG AAN TE PASSEN *****TEKST NOG AAN TE PASSEN *****TEKST NOG AAN TE PASSEN *****TEKST NOG AAN TE PASSEN *****TEKST NOG AAN TE PASSEN *****

Deze week is het de week van de ‘Official’.

Je weet wel, officials, de vrijwilligers die het mogelijk maken dat onze jongens, meisjes, heren en dames wedstrijden kunnen spelen.

Vraag je je soms af wat al die mensen op en rond het basketbalveld daar doen en waarom sommigen aan een tafel zitten en jij op een tribune ?

Basketbal is namelijk niet enkel een spel met spelers en coaches.

Om alles in goede banen te laten lopen hebben we nog een aantal mensen nodig die ook een belangrijke taak hebben tijdens de wedstrijd en die onze spelers toelaten om dat geweldige spel te spelen waar we allemaal zo zot van zijn.

Wie zijn deze vrijwilligers die hun weekends en hun vrije tijd opgeven om ‘official’ te zijn bij basketbal wedstrijden ?

## We geven hierbij een overzicht :

<br/>

**Scheidsrechters**

Dit zijn de heren en dames die de wedstrijden leiden (ja, met korte ei !) en er voor zorgen dat alles volgens de regels gebeurt.

Ze krijgen vaak dingen toegeroepen die niet zo leuk zijn en blijven hun taak met inzet doen.

We moeten deze mensen zo goed mogelijk motiveren want 'een blije ref is een goede ref' !

Wistjedatje : Momenteel is er in Vlaanderen een tekort van ongeveer 250 scheidsrechters. We moeten ze dus koesteren!

<br/>

**Youth Officials**

Voor de lagere leeftijdscategorieën (tot en met U12) zijn er geen scheidsrechters maar wel 'Youth Officials'. (Er is 1 uitzondering die we niet verklappen... weet jij het ?)

Youth Officials zijn leden van Basket Lummen die zich inzetten om de jongsten toe te laten hun wedstrijden te spelen want ook zij hebben een 'Ref' nodig.

Ze fluiten enkel thuismatchen omdat ze nog niet de ervaring en kennis van een scheidsrechter hebben.

Bij Basket Lummen zijn dit dikwijls U16 spelers die basketbal ademen en dromen, niet uit de sporthal kunnen wegblijven en de jongsten willen helpen hun favoriete hobby uit te oefenen.

Youth Officials zijn ook de scheidsrechters van de toekomst en wie weet zit er nu al een toekomstig internationale Ref tussen... Waaauw !!

<br/>

**Tafelofficials**

'Wie doet de tafel?' - Een vraag die velen onder ons al eens gehoord hebben alvorens de wedstrijd begint.

Dit zijn de mensen die de Ref helpen en alles dat moet genoteerd worden ook noteren.

Bij elke wedstrijd heb je er 2 of 3 nodig en ze moeten heel de wedstrijd zeer aandachtig en soms op een andere manier volgen :

<br/>

*De 'Timekeeper'*

Dit is de persoon die het scorebord bedient (ook gekend als 'de klok') en er voor zorgt dat iedereen die mooie rode, groene en oranje lampjes kan zien op de muur.

En die luide toeter in de sporthal als er gewisseld wordt of als er een time-out is ? Steek dat ook maar op de 'timekeeper'. Helaas kan het volume niet aangepast worden... sorry.

Normaal gezien is dit altijd iemand van de entourage van de thuisploeg. Als je niet weet waarom, vraag het hun dan volgende keer maar eens.

<br/>

*De 'Scorekeeper'*

Iemand moet 'het blad' invullen.

Dat wil zeggen, alle scores, fouten en time-outs dienen genoteerd te worden op het ogenblik dat ze gebeuren.

De Scorekeeper mag wel met verschillende kleurtjes spelen... afhankelijk van in welk quarter er gespeeld wordt, moet er namelijk in het blauw of rood genoteerd worden.

Deze persoon is iemand van de uitploeg. Het idee is om de taken tussen de ploegen te verdelen.

Nog een wistjedatje : Is er een verschil tussen wat er op het blad en op het scorebord staat, dan heeft het blad voorrang. Het scoreblad wordt na de wedstrijd ook aan de bond overhandigd en is het officiële wedstrijdverloop met eindscore.

<br/>

*De '24sec Operator'*

Deze functie is er pas vanaf U14 wedstrijden.

Bij deze wedstrijden werkt men met de '24-seconden regel'. Een regel die menig tafelofficial een klein hartje bezorgt de eerste keer dat ze dit doen.

Het zijn zij die die kleine klok, aan de rand van het veld, regelmatig naar 24 of 14 doen springen zonder aangeven van de Ref en kennen de 24-seconden regel dus zeer goed.

Ze hanteren het toestel met de minste knoppen maar moeten het meest aantal keren drukken.

Ook moeten zij de wedstrijd op een totaal andere manier bekijken dan andere officials en toeschouwers. Zij focussen vooral op de bal en minder op de spelers.

Quizvraag : Een ploeg heeft de bal in de verdedigende zone en vraagt een time-out. Er stonden nog 22 seconden op de 24s-klok. Wat gebeurt er bij de spelhervatting ?  
1. De klok loopt verder vanaf 22s
2. De klok begint weer vanaf 24s
3. De klok begint weer vanaf 14s

<br/>
<br/>

Al deze mensen zijn ‘Officials’ en we hebben ze allemaal nodig om een basketbal wedstrijd te organiseren. Moesten we ze niet hebben, verliezen we elke wedstrijd met 20-0 (forfait).

Tijdens deze ‘week van de official’ willen we de ‘Officials’ dan ook eens ‘officieel’ in de bloemetjes zetten.

Denk er dus aan om deze vrijwilligers regelmatig te bedanken en een complimentje te geven voor hun inzet.
  
<br/>

En de volgende keer dat je iets naar de Ref roept… laat het iets zijn als :

 - ‘Goed gefloten ref!!!’ of 
 - ‘Goed zo ref! Dat had ik zelf niet gezien’
  
<br/>

Maak met je ploeg of de hele supporterstribune een selfie met de Ref en ‘de Tafel’ na de match. Ze zullen het de volgende keer met 2 maal zoveel plezier komen doen.  

(Stuur je Selfie naar [selfie@slamdunk.be](mailto:selfie@slamdunk.be) en we plaatsen de besten op de website)

Nog enkele links :

[De foto's van onze officials vind je hier terug](/albums/2018-10-09-week-van-de-official "Foto's van onze Officials")
[Basketbal Vlaanderen - week van de Official](http://basketbal.vlaanderen/weekvandeofficial)
