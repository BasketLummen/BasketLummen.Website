---
layout: post
title:  "Basketba(bbe)l: Interview nieuwe coaches"
date:   2017-10-26 08:40:00
description: Interview nieuwe coaches.
permalink: /blog/2017-10-26-interview-nieuwe-coaches/
---


In deze Basketba(bbe)l maken we kennis met een paar van onze nieuwe coaches van dit seizoen. Wie zijn ze? Wat doen ze? Wat drijft hen?

We maken kennis met Karel, de coach van onze U16 jongens provinciaal. We leren wie Jo eigenlijk is, de nieuwe coach van de U12A. We kijken ook even wie er als jongste coach komt piepen bij de U8, Yasmine.

### Welkom bij Basket Lummen! We vliegen er direct in met een aantal vragen

#### Wat zijn je ambities met de ploeg voor dit seizoen?

**Karel**: We spelen enkel met eerstejaars miniemen. Daarom leg ik mijn ambitie met spelers van heel verschillend niveau meer op het individuele: de goede spelers beter maken en de nieuwelingen zo snel mogelijk integreren. Ik wil deze groep zo veel mogelijk laten spelen, zodat ze zo snel mogelijk iets bijleren. Dit houdt dus in dat we misschien voor de kerstbreak geen enkele match gaan winnen. Zolang de inzet er is en we maar plezier hebben in het basket en bijleren, vind ik het OK.
Over hun aanwezigheid heb ik zeker niet te klagen. Op een enkele uitzondering, is iedereen altijd aanwezig. Een extra pluimpje voor Thiam is zeker op zijn plaats. Hij is in de vakantie als U14 steeds met ons komen meetrainen, en doet dat nu nog elke donderdag.

**Yasmine**: Om er vooral een topseizoen van te maken en de spelertjes veel bij te leren over basket.

**Jo**: Van deze spelers één team maken en nieuwe fundamentals bijbrengen.

### Wat spreekt je aan in Basket Lummen, waarom heb je voor onze club gekozen?

**Jo**: Ik ken Aris en ook Gaëtan....en ik woon in de buurt en werk in Lummen, de keuze was dus makkelijk gemaakt.

**Karel**: Ik zocht nog een jeugdploeg, en Stefan heeft me in mijn zoektocht geholpen.

**Yasmine**: Ik basket zelf ook al 10 jaar bij Basket Lummen, dus coachen doe ik het liefst bij mijn eigen club.

#### Wat vind je nu al (op deze korte periode) het leukste aan je ploeg?

**Yasmine**: Dat ze toch wel al veel van basketbal weten en dat ze altijd blij naar de training komen.

**Karel**: Ik vind al heel veel leuk aan mijn ploeg. Ze zijn leergierig. Je kan hen verantwoordelijkheid geven. Op training zijn ze er haast altijd. De anciens helpen de nieuwelingen. Tijdens de vorige training zag ik bijvoorbeeld tijdens de korte break dat Andert, Ben T (nieuw van half september) aanleerde hoe hij moest shotten. Ik zag duidelijk dat Andert dat van zijn vorige coaches goed had opgepikt. Hij gaf dus de juiste instructies.

**Jo**: De spelers en een toffe groep ouders ;-). Van hen probeer ik ook een team te maken dit seizoen.

#### Hoe lang coach je al?

**Karel**: Ik ben de tel een beetje kwijt, maar ik denk dat ik al 38 jaar coach.

**Yasmine**: Dit is mijn eerste jaar dat ik coach

**Jo**: Iets meer dan 30 jaar ;-).

#### Wat vind je het leukste aan coach zijn?

**Karel**: Ik vind het gewoon leuk om met basket bezig te zijn. Ik probeer steeds het beste uit elke speler te halen. Ik werk heel veel op inzicht, “read and re-act” en vind het fantastisch als spelers dat oppikken.

**Jo**: Talenten naar boven halen bij spelers en speelsters en de competitie zelf.

**Yasmine**: Dat de spelertjes naar je opkijken en dat je ze iets bij kunt leren en zo ziet beter en beter worden

Bedankt voor jullie tijd! We zijn heel blij dat jullie ons trainersteam komen versterken!

![Yasmine](/blog/img/yasmine.jpg)

**Yasmine**

![Jo](/blog/img/jo.jpg)

**Jo**
